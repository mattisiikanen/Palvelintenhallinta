# h5 Vaihtoehdot

## Lukuläksy
Tällä kertaa lukuläksynä tuli lukea ja tiivistää kaksi artikkelia Windowsin hallinnasta Saltin avulla. Ensimmäinen oli Tero Karvisen luoma ohjeistus "Control Windows with Salt" ja toinen oli vapaavalintainen Internetin syövereistä, löysin P Seppäsen ohjeistuksen aiheesta otsikolla "Harjoitus 5, Linux-master meets Windows-slave".

Control Windows with Salt:
- Aiheena kuinka koneelle ajetaan ohjelmia sekä Powershell komentoja
- Pitkä ja muistista kirjoitettu testaamaton teksti
- 2 Windows orjakonetta käytetään
- Windows koneiden vaiheittainen käyttöönotto
- Saltia voidaan ajaa paikallisesti Windowsissa
- Chocolateyn asennus ja hallinta
- Windows roolien asennuksessa tulee olla tarkkana Windowsin versiosta
- Saltilla voidaan hallita sekä Windowsin työpöytä että palvelin versioita

Linux-master meets Windows-slave
- Harjoituksessa testataan Linux master koneella hallita Windows orjakonetta
- Alussa Windows koneelle asennetaan Salt-Minion paketti, johon myös määritellään erikseen isäntäkoneen tiedot
- Konfiguroinnin jälkeen testataan Saltia paikallisesti Windows-koneella
- Paikallisen testauksen jälkeen siirrytään muuttamaan asetuksia Windows koneelle Linux herran avulla

## Ympäristö

Host:

- CPU: i5-13600K
- RAM: 32b
- HDD: 120Gb
- Win 11 Pro x64

## Aloitus 
H5:n tehtävien tarkoituksena oli käsitellä testata Saltin toimintaa Windows koneilla paikallisesti sekä herra-orja arkkitehtuurin avulla. Aloitin tehtävät 26.4.2023 klo 17:28 luomalla uuden virtuaalikoneen VirtualBoxiin, minulta nimittäin löytyi entuudestaan Windows 11 image ladattuna. Käytin kyseistä imagea tässä harjoituksessa. Loin virtuaalikoneen seuraavilla määritteillä: </br>

![Kuva1](https://user-images.githubusercontent.com/122887740/234610368-3f33985b-141e-4298-9d2d-9a67c04ae6ea.png)</br>

Windowsin asennus alkoi painamalla ihan mitä vain näppäintä koneen käynnistyessä, loput menivät automatiikalla, koska VM:ää luodessa oli jätetty pois päältä kohta "Skip Unattended Install". Windows koneen pystytys ja asennus kesti n. 20 min. Asennuksen jälkeen on vielä tärkeää varmistaa, että kone saatetaan oikeaan herra-orja arkkitehtuuriverkkoon. Verkon voi tarkistaa VirtualBoxissa täältä: </br>
![Kuva2](https://user-images.githubusercontent.com/122887740/234657766-e8b1be30-5194-4dda-b674-b8934091df26.png) </br>
![Kuva3](https://user-images.githubusercontent.com/122887740/234657951-dccd7c91-75f1-45bd-911b-bd8760baced6.png) </br>

Kuvan korostettu verkko on tässä tapauksessa oikea, koska sen määritteet ovat samat, mitä määriteltiin kurssin alussa luotaessa herra-orja-arkkitehtuuria.
Kun verkko on tarkistettu, sammutetaan virtuaali Windows-kone, jotta päästään konfiguroimaan koneen asetuksia. Uusi verkko tulee konfiguroida Windows koneelle erilliselle verkkokortille, jonka saa täältä aktivoitua:</br>
![Kuva4](https://user-images.githubusercontent.com/122887740/234658940-177cff98-bcff-4f48-a775-9eb8bfc636f0.png) </br>
![Kuva5](https://user-images.githubusercontent.com/122887740/234659597-2f09b1d7-f30d-4299-827c-b8a606d867e8.png) </br>

Konfigurointien jälkeen voidaan käynnistää kone ja siirtyä seuraavaan tehtävään.


## a) Asenna Salt Windowsille
Klo 17:45</br>
Nyt oli aika asentaa Salt Windowsille, navigoin tulevalla Windows orja koneella Edgeä käyttäen osoitteeseen: ```https://docs.saltproject.io/en/3003/topics/installation/windows.html``` ja valkkasin sieltä  ```Python3 AMD64: Salt-Minion-3004.2-AMD64-Setup.exe```.
Latauksen jälkeen oli vuorossa asennus, joka meni seuraavanlaisesti: Hyväksy UAC -> paina Next -> I Agree -> Next -> syötä tarvittavat tiedot tähän kohtaan: </br>
![Kuva6](https://user-images.githubusercontent.com/122887740/234660070-72259e59-9162-4b35-a742-d3b9e5ee6a4f.png) </br>


Lopuksi klikkaa Install -> Yes -> Finish (loppu kohdassa voidaan valita Start Salt-minion tai käyttää delayed startia). Asennuksen siirryttiin Linux-herra koneelle tarkastamaan lähettikö Windows-orja Salt avaimet: </br>

![Kuva7](https://user-images.githubusercontent.com/122887740/234660602-b6d7d405-c727-480c-b990-a08d9b520a3f.png) </br>
Orja on kutsunut herraansa, vielä piti hyväksyä uusi orja remmiin komennolla: ```sudo salt-key -A```</br>

![Kuva8](https://user-images.githubusercontent.com/122887740/234660834-0640378c-9f8b-4c08-815f-05c73cd0edd8.png)

Windows-orja on nyt hyväksytty Linux-herra koneella.


## b) Ei voi kalastaa. Käytä Windowsilla Salttia paikallisesti ilman verkkoa (Ruma-X, powershell as admin, salt-call --local state.single ...)
PVM: 27.4.2023 klo 15:50 </br>
Jatkoin seuraavaa tehtävää vasta seuraavana päivänä. Aloitin käynnistmällä koko ympäristön uudelleen ja yhdistin suoraan Windows-orja koneelle tekemään paikallisia testejä. Käynnistin ihan ekaksi Windows PowerShellin järjestelmänvalvojan oikeuksilla, tämän pystyy tekemään seuraavilla askelilla: </br>
![Kuva9](https://user-images.githubusercontent.com/122887740/234868706-bf82b8ae-8f3d-4c37-9947-af0433bdae8f.png)
1. Klikkaa käynnistävalikosta
2. Kirjoita hakukenttään PowerShell
3. Valitse "Run as administrator"

Kun PowerShell oli saatu auki, aloitin itse testit ja päätin testata seuraavaa komentoa ```salt-call --local state.single cmd.run "ping 8.8.8.8"```: </br>
![Kuva10](https://user-images.githubusercontent.com/122887740/234869572-67e15bd2-a417-4792-96e7-8db53ad7edbb.png) </br>


Käskytys toimii paikallisesti oikein, kokeilin vielä jotain toista: </br>
```
salt-call --local service.available "BITS"
salt-call --local service.disable "BITS"
salt-call --logal service.enable "BITS"
```
Komentojen toiminnot menevät seuraavanlaisesti:
1. Ensin tarkistetaan onko olemassa palvelua: BITS (Background INtelligent Transfer Service)
2. Kytketään palvelu Disabled tilaan
3. Palautetaan palvelu Enabled tilaan

Alempana näkyy komennot ajettuna: </br>
![Kuva11](https://user-images.githubusercontent.com/122887740/234936580-96e9437c-3558-488c-8789-474bab7403bc.png)</br>


Tässä kuvassa taas ollaan 2-komennon jälkeisessä tilassa: </br>
![Kuva12](https://user-images.githubusercontent.com/122887740/234877009-42e87c85-71c2-4f80-b539-239809a2ecbd.png)


Ja tässä lopputilanteessa 3-komennon jälkeen: </br>
![Kuva13](https://user-images.githubusercontent.com/122887740/234877033-3e06c16f-d08b-4b3d-9f1c-30f021b6ab9c.png)


Käskyttäminen Saltilla näyttää toimivan suhteellisen helposti paikallisesti. Oli aika siirtyä toiseen tehtävään.


## c) Hei ikkuna! Tee hei maailma Windowsin Saltille. Voit vaikkapa tehdä tyhjän tiedoston johonkin väliaikaistiedostojen kansioon.
Klo 16:30 </br>
Nyt oli aika siirtyä käskyttämään konetta suoraan Linux-herra koneelta. Otin yhteyden koneeseen ```tmaster``` komennolla ```vagrant ssh tmaster``` ja siirryin suoraan hommiin. Aloitin tekemällä ```/srv/salt``` kansioon uuden alikansion nimeltä ```win```, johon sijoitin tulevissa tehtävissä käytettävät työkalut ja datan.
Päätin koittaa luoda Windows-orja koneelle tyhjän .txt tiedoston nimeltä ```testi.txt```, jossa lukee "Hyvää päivää suolattu ikkuna!", ja joka sijoitetaan kansioon ```c:\temp```. Siirryin toteuttamaan pohtimaani tiedostoa ja uuden määritetiedoston nimeltä ```win.sls``` kansioon ```/srv/salt``` ja syötin sinne seuraavat määritteet: </br>

```
mkdir c:\temp:
 cmd.run:
  - creates: c:\temp

C:\temp\testi.txt:
 file.managed:
  - source: "salt://win/testi.txt"
```

Tallensin tiedoston ja lähdin testaamaan tiedoston pudotusta Windows-orjalle komennolla ```sudo salt 'Windows-slave' state.single win```, mutta sain seuraavan virheilmoituksen: </br>
![Kuva14](https://user-images.githubusercontent.com/122887740/234895328-d3f66421-07f2-4f07-835c-74e23c06cc31.png)


Pitkän ja hartaan tutkinnan jälkeen selvitin syyn ongelmaan. Aloitin vianmäärityksen tarkistamalla Salt-Masterin version koneella ```tmaster``` komennolla ```sudo salt-master --version``` tämä antoi minulle outputiksi version ```3002.6```, päätin kokeilla ladata Windowsille kyseisen version Minionista (https://archive.repo.saltproject.io/windows/Salt-Minion-3002.6-1-Py3-AMD64.msi) ja poistin uudemman version ensin ohjauspaneelin kautta klikkaamalla uninstall, tämän jälkeen poistin ```tmaster``` koneella varmuuden vuoksi vanhat avaimet komennolla ```sudo salt-run manage.down removekeys=True```. Avainten poiston jälkeen asensin vanhemman version minionista, joka täsmäsi Salt-Masterin versiota, kun asennus oli edennyt loppuun, hyväksyin uudet avaimet komennolla ```sudo salt-key -A``` ja sen jälkeen testasin vielä pingin komennolla ```sudo salt 'WINDOWS-SLAVE' test.ping```: </br>


![Kuva15](https://user-images.githubusercontent.com/122887740/234905461-550269cf-5f49-4d09-abc6-a48fff495f00.png)</br>
Nyt toimii! Kokemus opetti sen, että on hyvä varmistaa aina versiot ohjelmista, kun aletaan määrittämään vikaa.


Kun ongelmista oli selvitty, oli aika siirtyä takaisin itse aiheeseen. Eli koitin ajaa uudelleen komennon ```sudo salt 'Windows-slave' state.single win```: </br>
![Kuva16](https://user-images.githubusercontent.com/122887740/234939267-d1295873-3504-4781-8850-5568727fa15f.png)</br>


Sehän toimi, sitten vielä testasin idempotenttisuuden ajamalla komennon uudelleen: </br>

![Kuva17](https://user-images.githubusercontent.com/122887740/234939486-378c1330-422b-42c4-9dbb-c3662a755a7c.png)

ja lopulta vielä Windows-orja päässä tarkistus: </br>
![Kuva20](https://user-images.githubusercontent.com/122887740/234954555-686669ad-c3aa-4d0e-a29b-0edee29defd5.png)


Idempotenttisuus on oikein!


## d) Installed. Asenna Windowsille ohjelma Saltilla. (Voit käyttää eri vaihtoehtoja: kopioida binäärin suoraan sopivaan kansioon, pkg.installed ja choco, pkg.installed ja salt winrepo).
Klo 20:17 </br>
Oli aika siirtyä paketinhallintaan Windowsin maailmassa. Valitsin käyttää Windowsin Software Repositorioita, joita opettajamme Tero Karvinen oli ohjeessaan "Control Windows with Salt" ehdottanut. Aloitin käyttöönoton seuraavilla komennoilla: </br>
```
sudo mkdir /srv/salt/win
sudo chown root.salt /srv/salt/win
sudo chmod ug+rwx /srv/salt/win
```


Ja näiden lisäksi vielä komennot ```sudo salt-run winrepo.update_git_repos``` sekä ```sudo salt -G 'os:windows' pkg.refresh_db```:</br>
![Kuva18](https://user-images.githubusercontent.com/122887740/234950379-abcec71d-8b52-4adb-bf77-49737e9ea0d6.png) </br>
![Kuva19](https://user-images.githubusercontent.com/122887740/234950389-c242ae8e-05c7-4886-807e-b9a726a96a11.png) </br>

Kuten kuvissa ja komennoissa nähdään, ensin isäntäkoneelle ladataan valmiiksi repositoriot ja myöhemmin ne pusketaan Windows-orjalle käytettäväksi.
Nyt kun repositoriot oli aktivoitu ja toimitettu, oli aika testata ajaa uusi tila Windows-orjalle, tilaa varten tuli kuitenkin tehdä muokkauksia ```win.sls``` tiedostoon ja ne olivat seuraavat: </br>

```
mkdir c:\temp:
 cmd.run:
  - creates: c:\temp

C:\temp\testi.txt:
 file.managed:
  - source: "salt://win/testi.txt"

mypkgs:
  pkg.installed:
   - pkgs:
     - 7zip
```
Tallennuksen jälkeen oli jälleen aika testata toiminta komennolla: ```sudo salt 'WINDOWS-SLAVE' state.apply win``` </br>
![Kuva21](https://user-images.githubusercontent.com/122887740/234955215-c08ec989-dabd-4910-8e3e-19239a866d9a.png)


Sinne meni, tarkistin vielä orjan puolelta tilanteen: </br>
![Kuva22](https://user-images.githubusercontent.com/122887740/234955436-dd096ea2-89ff-4c49-bd0d-6c08ba0cf9e7.png)


Siellä se 7zip lymysi, homma näytti toimivan kuin rasvattu!

Jatkoin vielä harjoituksia ja päätin kokeilla yhden binäärin ohjelmaa nimeltä Putty. Aloitin lataamalla sen ```tmaster``` koneelle komennolla ```sudo wget https://the.earth.li/~sgtatham/putty/latest/w64/putty.exe -O /srv/salt/win/putty.exe```

Latauksen jälkeen lisäsin sen vielä aiemmissa testeissä käytettyyn tilaan: </br>
```
mkdir c:\temp:
 cmd.run:
  - creates: c:\temp

C:\temp\testi.txt:
 file.managed:
  - source: "salt://win/testi.txt"

mypkgs:
  pkg.installed:
   - pkgs:
     - 7zip
     
C:\Windows\System32\putty.exe:   
     file.managed:
      - source: "salt://win/putty.exe"
```

ja testit perään: </br>
![Kuva23](https://user-images.githubusercontent.com/122887740/234957065-ccdb42f9-0113-42ff-90b1-0fd27a3cdbd5.png) </br>
![Kuva24](https://user-images.githubusercontent.com/122887740/234957244-2e3a7cb0-5989-4718-b9a2-1428fa9ce812.png) </br>
![Kuva25](https://user-images.githubusercontent.com/122887740/234957373-1316fa8b-02b1-44dc-a363-592efa653200.png) </br>


Puttyhan se sinne putkahti ilman ongelmia ja näytti vielä kaiken lisäksi toimivankin oikein!




## Lopetus
Lopetin tehtävien teon klo 17:41 kirjatumalla isäntäkoneen SSH-yhteydestä komennolla ```exit``` ja sammuttalla sekä isäntä että orja koneet komennolla ```vagrant halt```. Kyseinen tehtävä syvensi Saltin käytön eri vaihtoehtoja ja tehtävässä pääsi myös vähän soveltamaan uusiakin asioita. Töihin meni kokonaisuudessaan tällä erää n. 2h.

## Lähteet:
- Karvinen, Tero, Infra as Code course, Palvelinten Hallinta 2023 kevät - (https://terokarvinen.com/2023/palvelinten-hallinta-2023-kevat/)
- Karvinen, Tero, Control Windows with Salt, 18.4.2018 - (https://terokarvinen.com/2018/control-windows-with-salt/)
- Seppänen, P, 26.11.2018, Harjoitus 5, Linux-master meets Windows-slave - (https://pseppanen296518693.wordpress.com/2018/11/26/harjoitus-5-linux-master-meets-windows-slave/)
- Saltstack, 4.10.2022, INSTALLATION FROM THE OFFICIAL SALTSTACK REPOSITORY - (https://docs.saltproject.io/en/3003/topics/installation/windows.html)
- Saltstack, ladattava paketti: Salt-Minion-3002.6-1-Py3-AMD64.msi - (https://archive.repo.saltproject.io/windows/Salt-Minion-3002.6-1-Py3-AMD64.msi)
